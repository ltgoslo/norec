Lene Nystrøm – «Rompa mi»:
Herlig selvironisk sangvalg fra Aquas blikkfang! 
Og det stemmer det hun sier med at hun har gitt en liten Depeche Mode-overhaling på Pop-Norges mest berømte kroppsdel – Bjarne Brøndbo har jo twerket i snart tyve år før romperistingen ble et internasjonalt fenomen i 2014. 
Alt går ikke på tverke for Lene, men arrangementet blir for bombastisk for stemmen hennes, den drukner tidvis. 
Og hun har ikke akkurat gull å jobbe med heller; «Rompa mi» duger kun på fest og er neppe noe verken Bjarne eller Lene setter seg ned ved pianoet for å spille til ungene sine. 
